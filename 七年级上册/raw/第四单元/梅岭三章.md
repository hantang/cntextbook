---
book: 《陈毅诗词选集》
press: 人民文学出版社, 1977
page: P20
douban: "https://book.douban.com/subject/2118333/"
pdf: "陈毅 - 梅岭三章.pdf"
note: "收录于“红军时期”部分"
---

梅岭三章

一九三六年冬，梅山被围。余伤病伏丛莽
间二十馀日，虑不得脱，得诗三首留衣底。旋
围解。

断头今日意如何？  
创业艰难百战多。  
此去泉台招旧部，  
旌旗十万斩阎罗。  

南国烽烟正十年，  
此头须向国门悬。  
后死诸君多努力，  
捷报飞来当纸钱。  

投身革命即为家，  
血雨腥风应有涯。  
取义成仁今日事，  
人间遍种自由花。  
