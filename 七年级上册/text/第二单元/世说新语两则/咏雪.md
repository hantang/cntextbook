---
title: "咏雪"
author: ""
unit: "2-4a"
index: 8
page: "34-34"
---

咏雪

谢太傅[^1-b]寒雪日内集[^1-c]，与儿女[^1-d]讲论文义[^1-e]。俄而[^1-f]雪骤[^1-g]，公欣然曰：
“白雪纷纷何所似[^1-h]？”兄子胡儿[^1-i]曰：“撒盐空中差可拟[^1-j]。”兄女曰：“未若[^1-k]
柳絮因风[^1-l]起。”公大笑乐。即公大兄无奕女[^1-m]，左将军王凝之[^1-n]妻也。

[^1-b]: 〔谢太傅〕即谢安（320—385），字安石，陈郡阳夏（jiǎ）（今河南太康）人，东晋政治家。死后追赠为太傅。
[^1-c]: 〔内集〕把家里人聚集在一起。
[^1-d]: 〔儿女〕子女，这里泛指家里的小辈，包括侄儿侄女。
[^1-e]: 〔文义〕文章的义理。
[^1-f]: 〔俄而〕不久，一会儿。
[^1-g]: 〔骤〕急。
[^1-h]: 〔何所似〕像什么。
[^1-i]: 〔胡儿〕即谢朗，字长度，小名胡儿，谢安次兄谢据的长子。
[^1-j]: 〔差（chā）可拟〕大体可以相比。差，大体。拟，相比。
[^1-k]: 〔未若〕不如，不及。
[^1-l]: 〔因风〕乘风。因，趁、乘。
[^1-m]: 〔公大兄无奕女〕指东晋诗人谢道韫（yùn），谢无奕之女，聪慧有才辩。
    无奕，谢安长兄谢奕，字无奕。
[^1-n]: 〔王凝之〕字叔平，书法家王羲之的次子，曾任左将军。
