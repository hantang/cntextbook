---
title: "陈太丘与友期行"
author: ""
unit: "2-4b"
index: 8
page: "35-35"
---

陈太丘[^2-a]与友期行[^2-b]

陈太丘与友期行，期日中[^2-c]。过中不至，太丘舍去[^2-d]，去后乃[^2-e]至。元方[^2-f]
时年七岁，门外戏。客问元方：“尊君在不[^2-g]？”答曰：“待君久不至，已去。”
友人便怒曰：“非人哉！与人期行，相委而去[^2-h]。”元方曰：“君与家君[^2-i]期日
中。日中不至，则是无信；对子骂父，则是无礼。”友人惭，下车引[^2-j]之。元方
入门不顾[^2-k]。

[^2-a]: 〔陈太丘〕即陈寔（shí）（104—186或187），字仲弓，东汉颍（yǐng）川许县（今河南许昌东）人。曾任太丘长。
    太丘，县名，治所在今河南永城西北。
[^2-b]: 〔期行〕相约同行。期，约定。
[^2-c]: 〔日中〕正午时分。
[^2-d]: 〔舍去〕丢下（他）而离开。舍，丢下。去，离开。
[^2-e]: 〔乃〕才。
[^2-f]: 〔元方〕即陈纪（129—199），字元方，陈寔的长子。
[^2-g]: 〔尊君在不（fǒu）〕令尊在不在？尊君，对别人父亲的尊称。不，同“否”。
[^2-h]: 〔相委而去〕丢下我走了。相，表示动作偏指一方。委，丢下。
[^2-i]: 〔家君〕对人谦称自己的父亲。
[^2-j]: 〔引〕拉。
[^2-k]: 〔顾〕回头看。
