---
title: "杞人忧天"
author: "《列子》"
unit: "6-4d"
index: 24
page: "148-148"
---

杞人忧天[^4-a]

杞国有人忧天地崩坠，身亡[^4-b]所寄，废寝食者。

又有忧彼之所忧者，因往晓[^4-c]之，曰：“天，积气[^4-d]耳，亡处亡气。若[^4-e]
屈伸呼吸，终日在天中行止[^4-f]，奈何[^4-g]忧崩坠乎？”

其人曰：“天果积气，日月星宿，不当坠耶？”

晓之者曰：“日月星宿，亦积气中之有光耀者，只使[^4-h]坠，亦不能有所中
伤[^4-i]。”

其人曰：“奈地坏何？”

晓之者曰：“地，积块[^4-j]耳，充塞四虚[^4-k]，亡处亡块。若躇步跐蹈[^4-l]，终日
在地上行止，奈何忧其坏？”

其人舍然[^4-m]大喜，晓之者亦舍然大喜。

[^4-a]: 节选自《列子·天瑞》（《列子集释》，中华书局2013年版）。题目为编者所加。
    杞，周代诸侯国。
    《列子》，旧题为列御寇著。据后人考证，可能是晋代人的作品。今本八篇，内容多为民间故事、寓言和神话传说。
    列御寇，相传是战国时的道家人物，郑国人。
[^4-b]: 〔亡（wú）〕同“无”，没有。
[^4-c]: 〔晓〕告知，开导。
[^4-d]: 〔积气〕聚积的气体。
[^4-e]: 〔若〕你。
[^4-f]: 〔行止〕行动，活动。
[^4-g]: 〔奈何〕为何，为什么。
[^4-h]: 〔只使〕纵使，即使。
[^4-i]: 〔中（zhòng）伤〕伤害。
[^4-j]: 〔积块〕聚积的土块。
[^4-k]: 〔四虚〕四方。
[^4-l]: 〔躇（chú）步跐（cǐ）蹈〕这四个字都是踩、踏的意思。
[^4-m]: 〔舍（shì）然〕消除疑虑的样子。舍，同“释”，解除、消除。
