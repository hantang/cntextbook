---
title: "穿井得一人"
author: "《吕氏春秋》"
unit: "6-4c"
index: 24
page: "147-147"
---

穿井得一人[^3-a]

宋[^3-b]之丁氏，家无井而出溉汲[^3-c]，常一人居外。及[^3-d]其家穿井，告人曰：
“吾穿井得一人。”有闻而传之者曰：“丁氏穿井得一人。”国人[^3-e]道[^3-f]之，闻之
于宋君[^3-g]。宋君令人问之于丁氏，丁氏对[^3-h]曰：“得一人之使[^3-i]，非得一人于井
中也。”求闻之若此，不若无闻也。

[^3-a]: 节选自《吕氏春秋·慎行论·察传》（中华书局2012年版）。题目为编者所加。
    穿，挖掘、开凿。
    《吕氏春秋》，又称《吕览》，先秦杂家代表著作。战国末秦相吕不韦（？—前235）集合门客共同编写而成。全书二十六卷，分为十二纪、八览、六论，共一百六十篇。
[^3-b]: 〔宋〕周代诸侯国，在今河南商丘一带。
[^3-c]: 〔溉（gài）汲（jí）〕打水浇田。溉，浇灌、灌溉。汲，从井里取水。
[^3-d]: 〔及〕待，等到。
[^3-e]: 〔国人〕指居住在国都中的人。
[^3-f]: 〔道〕讲述。
[^3-g]: 〔闻之于宋君〕向宋国国君报告这件事。闻，听到，这里是“使听到”的意思。
[^3-h]: 〔对〕应答，回答。
[^3-i]: 〔得一人之使〕得到一个人使唤，指得到一个人的劳力。
