---
title: "登高"
author: "杜甫"
unit: "3-2b"
index: 8
page: "61-61"
---

登高[^2-m]

风急天高猿啸哀，渚清沙白鸟飞回[^2-n]。  
无边落木[^2-o]萧萧[^2-p]下，不尽长江滚滚来。  
万里[^2-q]悲秋常作客，百年[^2-r]多病独登台。  
艰难苦恨繁霜鬓[^2-s]，潦倒[^2-t]新停[^2-u]浊酒杯。  

[^2-m]: 选自《杜诗详注》卷二十（中华书局2015年版）。
    这首诗是唐代宗大历二年（767）杜甫流寓夔州
    （今重庆奉节）时的作品。
[^2-n]: 〔鸟飞回〕鸟（在急风中）飞舞盘旋。
[^2-o]: 〔落木〕落叶。
[^2-p]: 〔萧萧〕草木摇落的声音。
[^2-q]: 〔万里〕指远离故乡。
[^2-r]: 〔百年〕这里借指晚年。
[^2-s]: 〔艰难苦恨繁霜鬓〕意思是，一生艰难，常常抱恨
    于志业无成而身已衰老。艰难，指自己生活多艰，
    又指国家多难。苦恨，极恨。繁霜鬓，像浓霜一样
    的鬓发。
[^2-t]: 〔潦倒〕衰颓，失意。
[^2-u]: 〔新停〕刚刚停止。杜甫晚年因病戒酒，所以说“新停”。
