---
title: "登泰山记"
author: "姚鼐"
unit: "7-3b"
index: 16
page: "120-121"
---

登泰山记[^3-i]

泰山之阳，汶水[^3-j]西流；其阴，济水[^3-k]东流。阳谷[^3-l]皆入汶，阴谷
皆入济。当其南北分者[^3-m]，古长城[^3-n]也。最高日观峰，在长城南十五里。
余以[^3-o]乾隆三十九年[^3-p]十二月，自京师乘[^3-q]风雪，历齐河、长清[^3-r]，
穿泰山西北谷，越长城之限[^3-s]，至于泰安。是月丁未[^3-t]，与知府朱孝纯
子颍[^3-u]由南麓登。四十五里，道皆砌石为磴[^3-v]，其级七千有余。泰山正
南面有三谷。中谷绕泰安城下，郦道元所谓环水[^4-a]也。余始
循以入[^4-b]，道少半[^4-c]，越中岭[^4-d]，复循西谷，遂至其巅。古
时登山，循东谷入，道有天门。东谷者，古谓之天门溪水，
余所不至也。今所经中岭及山巅，崖限当道者[^4-e]，世皆谓之
天门云[^4-f]。道中迷雾冰滑，磴几[^4-g]不可登。及既上，苍山负
雪，明烛天南[^4-h]。望晚日照城郭[^4-i]，汶水、徂徕[^4-j]如画，而
半山居[^4-k]雾若带然。

[^3-i]: 选自《惜抱轩诗文集》卷十四（上海古籍出版社
1992年版）。姚鼐（1732—1815），字姬传，桐城
（今属安徽）人，清代散文家。
[^3-j]: 〔汶（wèn）水〕发源于山东莱芜东北原山，向西
果从那变化的一面看，那么天地间万事万物（时刻
南流经泰安。
[^3-k]: 〔济（jǐ）水〕发源于河南济源西王屋山，东流到山
    东入海。
[^3-l]: 〔阳谷〕山南面山谷中的水。
[^3-m]: 〔当其南北分者〕在那（阳谷和阴谷）南北分界处的。
[^3-n]: 〔古长城〕古代的长城，指春秋战国时齐国所筑长
    城的遗址，古时齐鲁两国以此分界。
[^3-o]: 〔以〕在。
[^3-p]: 〔乾隆三十九年〕公元1774年。乾隆，清高宗的年
    号（1736—1795）。
[^3-q]: 〔乘〕这里是“冒”的意思。
[^3-r]: 〔齐河、长清〕清代县名，今属山东。
[^3-s]: 〔限〕界限。
[^3-t]: 〔是月丁未〕这个月的丁未日（乾隆三十九年十二
    月二十八日）。
[^3-u]: 〔朱孝纯子颍（yǐng）〕朱孝纯，字子颍。当时是泰
    安府的知府。
[^3-v]: 〔磴〕石阶。

戊申晦[^4-l]，五鼓[^4-m]，与子颍坐日观亭[^4-n]，待日出。大风
扬积雪击面。亭东自足下皆云漫[^4-o]。稍[^4-p]见云中白若樗蒱[^4-q]
数十立者，山也。极天[^4-r]云一线异色，须臾成五采[^4-s]。日
上，正赤如丹[^4-t]，下有红光动摇承之，或曰，此东海[^4-u]也。
回视日观以西峰，或得日或否[^4-v]，绛皓驳色[^4-w]，而皆若偻[^4-x]。

亭西有岱祠[^4-y]，又有碧霞元君[^4-z]祠。皇帝行宫[^4-aa]在碧霞
元君祠东。是日观道中石刻，自唐显庆[^4-ab]以来；其远古刻
尽漫失[^4-ac]。僻不当道者，皆不及往。
山多石，少土。石苍黑色，多平方，少圜[^4-ad]。少杂树，
多松，生石罅，皆平顶。冰雪，无瀑水，无鸟兽音迹。至
日观数里内无树，而雪与人膝齐。

桐城姚鼐记。

[^4-a]: 〔环水〕水名，又名“梳洗河”。郦道元《水经
    注·汶水》：“又合环水，水出泰山南溪。”
[^4-b]: 〔循以入〕顺着（中谷）进山。
[^4-c]: 〔道少半〕路不到一半。
[^4-d]: 〔中岭〕山名，又名“中溪山”。
[^4-e]: 〔崖限当道者〕像门槛一样横在路上的山崖。限，
    门槛。
[^4-f]: 〔云〕助词，无实义。
[^4-g]: 〔几（jī）〕几乎。
[^4-h]: 〔苍山负雪，明烛天南〕青黑色的山上覆盖着白雪，
    雪反射的光照亮了南面的天空。负，背。烛，照。
[^4-p]: 〔稍〕逐渐。
[^4-q]: 〔樗蒱（chūpú）〕古代的一种博戏，这里指樗蒱所
    用的掷具，长形而末端尖锐，立起来像山峰。
[^4-r]: 〔极天〕天边。
[^4-s]: 〔采〕同“彩”。
[^4-t]: 〔丹〕朱砂。
[^4-u]: 〔东海〕泛指东面的海。这里是想象，实际上在泰
    山顶上并不能看见东海。
[^4-v]: 〔或得日或否〕有的被日光照着，有的没有被照着。
[^4-w]: 〔绛皓（hào）驳色〕或红或白，颜色错杂。绛，大
    红。皓，白。驳，杂。
[^4-i]: 〔城郭〕指城市。
[^4-j]: 〔徂徕（cúlái）〕山名，在泰安城东南。
[^4-k]: 〔居〕停留。
[^4-l]: 〔戊申晦〕戊申日月底这一天。晦，农历每月的最
    后一天。
[^4-m]: 〔五鼓〕五更。
[^4-n]: 〔日观亭〕亭名，在日观峰上。
[^4-o]: 〔漫〕弥漫。
[^4-x]: 〔偻〕脊背弯曲的样子。引申为鞠躬的样子。日观
    峰西面诸峰都比日观峰低，所以说“若偻”。
[^4-y]: 〔岱祠〕东岳大帝庙。
[^4-z]: 〔碧霞元君〕传说是东岳大帝的女儿。
[^4-aa]: 〔行宫〕皇帝出外巡行时居住的处所。
[^4-ab]: 〔显庆〕唐高宗的年号（656—661）。
[^4-ac]: 〔漫失〕模糊或缺失。
[^4-ad]: 〔圜〕同“圆”。
